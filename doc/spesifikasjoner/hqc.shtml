<!DOCTYPE HTML PUBLIC "-//W3C//DTD HTML 4.0 Transitional//EN"
                "http://www.w3.org/TR/REC-html40/loose.dtd">
<html>

     <!--#include file="header.shtml" -->

<H2 align="center">KVALOBS-prosjektet - AP2.4 HQC</h2>
<br>
<br><br><br><br>
<h1 align="center">Manuell kontroll</h1>
<p align="center">av</p>
<p align="center">Lars Andresen, redaktør,<br>
Knut Iden, Knut Johansen, Gabriel Kielland<br>
<br>
<br>
Meteorologisk institutt 27. juni 2002<br>
<br>
</p>
<p align="left">
<br>
Utenom HQC-gruppen, har diverse personer i Klimaavdelingen bidratt i
prosessen med rapporten.<br>
<br><br><br><br>
</p>
<h2>INNHOLDSFORTEGNELSE</h2>
<br>
     1. <a href="#1">Introduksjon</a><br>
     1.1. <a href="#1.1">Dagens situasjon</a>
<p>2. <a href="#2">Ny HQC-rutine - forslag til design</a><br>
2.1. <a href="#2.1">Standard oppsett av visningsverktøy</a><br>
2.2. <a href="#2.2">Vurdering av flagg for HQC</a><br>
2.2.1. <a href="#2.2.1">Feilliste basert på QC-flagg og HQC-informasjon</a><br>
2.3. <a href="#2.3">HQC-kontrollene</a><br>
2.4. <a href="#2.4">Opplæring</a></p>
<p>3. <a href="#3">Visningsverktøy og funksjonalitet</a><br>
3.1. <a href="#3.1">Kart</a><br>
3.1.1. <a href="#3.1.1">Bruk av pseudodata i HQC</a><br>
3.2. <a href="#3.2">Tidsserier</a><br>
3.3. <a href="#3.3">Statistikk</a><br>
3.4. <a href="#3.4">Presentasjon av flagginformasjon</a><br>
3.5. <a href="#3.5">Presentasjon av stasjonstype i HQC</a><br>
3.6. <a href="#3.6">Presentasjon av datalister og tabeller</a></p>
<p>4. <a href="#4">Generelt om HQC av forskjellige værelementer</a><br>
4.1. <a href="#4.1">Kontroll av temperatur</a><br>
4.2. <a href="#4.2">Kontroll av nedbør</a><br>
4.3. <a href="#4.3">Kontroll av bølgehøyde, bølgeperiode og sjøgang</a></p>
<p>5. <a href="#5">Forslag til forenklinger</a></p>
<p>6. <a href="#6">Gjenstående arbeid</a><br>
<br>
</p>
<h2><br>
<a name="1"></a>
1. Introduksjon</h2>
<p>HQC består av HQC0, HQC1 og HQC2, dvs manuelle kontroller som korresponderer
med kvalitetskontrollene QC0, QC1 og QC2. HQC0 er iverksatt på PiO-stasjonene
og maritime stasjoner, der TURBO-programmet er implementert. Den manuelle
kontrollen for disse vil bli spesifisert i sammenheng med automatisk QC0 (se <a href="http://kvproject/notes/QC0.shtml">
http://kvproject/notes/QC0.shtml</a>). På grunn av tidsnød kan HQC1 bare benyttes
til å forkaste opplagt feilaktige meldinger, ev. gi tilbakemelding til den
ansvarlige for observasjonen (observatøren på manuelle stasjoner, OBS-div
eller IT-div for automatstasjoner). Dermed gjenstår HQC2, som heretter omtales
som HQC.</p>
<p>QC0, QC1 og QC2 er automatiske kvalitetskontroller som oppdager feil eller
mistenkelige verdier. En del av kontrollene vil ikke kunne føre til automatisk
retting og må ha en manuell håndtering i ettertid. Noen av kontrollene kan, om
vi ønsker det, erstatte manglende verdier med interpolerte verdier. En
forbedret QC-kontroll skal redusere antall tilfelle, der det er mistanke om feil
(&quot;mistenkelige verdier&quot;), slik at den manuelle kontrollen (HQC) kan
konsentrere seg mest mulig om reelle feil. HQC kan også benyttes til å finne
feil som QC-kontrollsystemet ikke har fanget opp. HQC kan benyttes til å
evaluere yteevnen til de forskjellige automatiske kontrollene
(interpolasjonsmetodene) og bidra til en forbedring av testverdigrunnlaget for
automatkontrollene, og gjennom læring legge til rette for nye automatiske
kontrollrutiner.</p>
<p>HQC-systemet bør utformes slik at det både kan håndtere data i nær sann
tid og historiske data i klimadatabasen.</p>
<h3><a name="1.1"></a>1.1. Dagens situasjon</h3>
<p>I kvalitetskontrollen er det mange faktorer som bidrar til at arbeidet ikke blir
så effektivt som man kunne ønske:</p>
<p>· Mye manuelt arbeid med å rette opp inkonsistens i observasjonene.<br>
· Oppretting av feil er veldig mye basert på en sammenlikning av værforhold
på nabostasjonene (romkontroll med bruk av dagbøker og parameterlister).<br>
· Temporær automatisk interpolasjon for hurtigstatistikk (manuell kontroll
blir gjort om igjen senere).<br>
· Kompleks og mangelfull dataflyt (data ikke tilgjengelig til rett tid,
metadata ikke à jour, m.m.).<br>
· Mye manuell interpolasjon.<br>
· Feillister på papir (men papir kan også være hensiktsmessig praktisk
sett).<br>
· Liten integrering av forskjellige datakilder (f.eks. metar- og
pluviometerdata).</p>
<p>Kvalitetskontrollen har tradisjonelt vært en kontroll av manuelle
værstasjoner og nedbørstasjoner. Klimaavdelingen har ikke hatt kapasitet til
å kontrollere og rette opp feil og mangler fra met.no's automatiske
værstasjoner. Det er derfor nødvendig å gjøre en kvalitetskontroll av slike
automatstasjonsdata, før de kan benyttes fullt ut. Klimaavdelingen har heller
ikke hatt kapasitet til å jobbe med systematiske feil i observasjonsdataene i
Klimadatabasen. De nye KVALOBS-kontrollene vil gjøre det mulig å forbedre
kvaliteten på slike data.</p>
<p>Klimaavdelingen har et utilstrekkelig opplegg for overvåking av
datastrømmen inn i Klimadatabasen. Dette blir en viktig og nødvendig
arbeidsoppgave når KVALOBS-systemet blir iverksatt.</p>
<h2><br>
<a name="2"></a>
2. Ny HQC-rutine - forslag til design</h2>
<p>Vi har i dette dokumentet definert minimumsløsninger og i noen grad
beskrevet hvordan disse løsningene bør videreutvikles for at kontrollarbeidet
kan bli mest mulig effektivt.</p>
<p>En ny rutine for manuell etterkontroll av meteorologiske observasjoner bør
legges opp etter de enkelte værelementer, slik at samme parameter fra
forskjellige stasjonstyper kontrolleres samtidig.</p>
<p>Kontrollen blir mest effektiv når samtlige værelementer fra alle typer
værstasjoner kan kontrolleres i en daglig rutine. Men fortsatt vil enkelte
observasjoner først være tilgjengelig etter en uke eller måned. Disse dataene
kan likevel i prinsippet kontrolleres på samme måte som i en daglig rutine.</p>
<p>I praksis vil en ny HQC-rutine i stor grad benytte seg av elektroniske
verktøy når man skal foreta romkontroller, tidsseriekontroller eller kombinere
tids- og romkontroller (se kap.4. Generelt om HQC av forskjellige værelementer).
For et gitt tidspunkt blir parameterverdiene og flagghistorikken til valgt
parameter presentert for hvert stasjonspunkt på spesialtilpassede kart.
Samtidig vil det bli mulig å se tidsseriene for valgt parameter for aktuell
stasjon og nabostasjoner i egne vinduer. Også organisert tabell- eller
listeinformasjon vil bli lett tilgjengelig, og det vil bli enkle og raske
prosedyrer for manuell korreksjon, interpolasjon og flagging.</p>
<p>Det kan være praktisk at man starter kontrollarbeidet ved å sette seg
grundig inn i værsituasjonen for det aktuelle døgnet (+ minst 6 timer før og
etter): Skyer, nedbør, vind, lufttrykk, fronter og luftmasser. Å ha mulighet
for animasjon av værelementene gjennom døgnet kan være hensiktsmessig.</p>
<p>Kontrollarbeidet kan gjøres på to måter: 1) Ved å ta samtlige
værelementer ved ett og samme tidspunkt eller 2) ved å ta ett værelement
gjennom hele døgnet, før man starter på neste element. Begge deler bør være
mulig. Stasjoner som har parametere med flagg, som indikerer feil eller mistanke
om feil, må være lett å identifisere med de visningsverktøy som utvikles for
kontrollarbeidet.</p>
<p>Det må være mulig i HQC-rutinen å iverksette automatiske kontroller, enten
fordi automatiske kontroller ikke er foretatt, fordi datasett er komplettert
eller fordi man har oppdaget at feilaktige rettelser har påvirket kontrollen
for andre stasjoner. I det sistnevnte tilfellet må man kunne velge å kjøre
kontrollen på originale observasjonsdata. Det må altså være mulig manuelt å
styre tidspunktet for iverksetting av QC2-kontroller.</p>
<h3><a name="2.1"></a>2.1. Standard oppsett av visningsverktøy</h3>
<p>
For at kontrollrutinen skal fungere effektivt, må man sørge for at den
informasjon som man trenger i det daglige arbeid, kommer opp på skjermen uten
at man ber om det eller ved et enkelt tastetrykk (standard oppsett). Annen
informasjon bør gjøres tilgjengelig med færrest mulig tastetrykk. Vi ser for
oss følgende:</p>
<p>Kontrolløren sitter ved en arbeidsstasjon. I hovedvinduet kommer
visningsprogrammet DIANA opp med et standard kartutsnitt for f.eks. Nord-Europa.
I et annet vindu kommer feillista for samtlige stasjoner, ordnet etter dato,
klokkeslett og stasjonsnummer. Denne lista er søkbar på dato, klokkeslett,
region, fylke, stasjonsnummer, stasjonstype, høyde over havet, kontroll,
kontrollflagg, etc. Kontrolløren velger dato og klokkeslett. Da kommer
automatisk væranalysen for dette tidspunkt, med fronter, isobarer og metter.
Feillista stiller seg inn på aktuell dato og klokkeslett. Det er nå mulig å
kjøre en animasjon fremover i tid på væranalysen (egen tast for dette). Én
tast kobler inn satellittbildene, én tast kobler inn radarbildene.</p>
<p>Når kontrollen av observasjonene starter velges et hensiktsmessig
kartutsnitt ved å trekke et rektangel rundt området eller ved å zoome.
Kontrolløren velger fra en meny hvilken parameter som skal kontrolleres og
hvilke øvrige parametere som skal vises. Skal flere parametere vises, må den
parameteren som skal kontrolleres utheves. Skal bare en parameter vises /
kontrolleres er det nok å klikke på vedkommende parameter på en vilkårlig
stasjon. Én tast kobler da inn flaggenes fargesignal for vedkommende parameter
og eventuelt flaggkoden. Man kan på denne måten få en god oversikt over
omfanget av påviste feil for de forskjellige parametrene. I et eget vindu
aktiveres et skalerbart topografisk kart over Norge, der detaljnivå er
tilpasset utsnittet, og der observasjonsverdier fra valgt parameter kan
presenteres i stasjonspunktene. Gjennom dette programmet kan man få frem
informasjon om stasjon, landskap, klimakart, statistikk m.m.</p>
<p>Straks parameter og stasjon er valgt, aktiveres standardoppsettet for denne
parameterkontrollen: Den aktuelle stasjonen markeres på kartet. Samtlige
feilmeldinger for stasjonen bringes frem i feillista, flagghistorikken for den
aktuelle parameteren presenteres for det aktuelle tidspunktet. Tidsserien 24
timer bakover i tid vises i et eget vindu, ev. sammen med den aktuelle
modellkurven. Originaldata, korrigerte data og modelldata vises for det aktuelle
tidspunktet og med ett tastetrykk kan man gå over i
korrigerings-/redigeringsmodus, med det ønskede oppsett av data. Tilsvarende
informasjon presenteres for nabostasjonene til den stasjon som kontrolleres,
enten i eget vindu eller sammenstilt med aktuell stasjon.</p>
<p>Det bør være mulig å endre standardoppsettet slik at man f.eks. kan velge
om man vil ha tidsseriene i flere vinduer, eller alle i samme vindu, etc.
Hensikten er at man automatisk skal få frem mest mulig av den informasjon man
trenger. I de fleste tilfelle vil standardoppsettet ha tilstrekkelig og riktig
informasjon, men det vil alltid være situasjoner der oppsettet ikke fungerer
godt nok. I disse tilfellene må brukeren enkelt kunne velge i verktøyet
gjennom menyer eller kunne søke i lister og tabeller etter ulike kriterier.
Innstillinger og søk brukeren gjør, bør kunne lagres og lett hentes frem slik
at brukeren raskt kan komme til oppsett som har vist seg å være velegnet for
den aktuelle oppgaven om standardoppsettet ikke er godt nok. Innstillingene bør
kunne lagres som temaprofiler og personprofiler.</p>
<p>Standardoppsettet kan også aktiveres gjennom den søkbare feillista. Man
ordner lista etter dato og klokkeslett, velger parameter og stasjon, og så
kommer standard informasjon frem.</p>
<p>Når kontrolløren er i &quot;korrigeringsmodus&quot; kan standard oppsett
være hele observasjonen eller definerte parametergrupper, etter mønster av
tabell 3.2.</p>
<h3><a name="2.2"></a>2.2. Vurdering av flagg for HQC</h3>
<p>En del av flaggene som det automatiske kontrollapparatet kommer opp med, gir
grunnlaget for en romkontroll eller en tidsseriekontroll, eller en kombinasjon
av disse. Nedenfor følger en vurdering av hva som vil skje med en mistenkelig
verdi eller feil i de forskjellige kontrollene, sett i forhold til HQC.
Flaggnotasjonen er hentet fra dokumentet &quot;Flagg i KVALOBS&quot; (<a href="file:///U:/Dataseksjon/Kvalobs%20innblikk/hqc.shtml">http://kvproject/docs/flags.shtml</a>).</p>
<p><br>
QC1-1. Grenseverdikontroll.<br>
Anta fr=4-5. Dette er i utgangspunktet en mistenkelig verdi, men vi vet ikke om
verdien er feil eller korrekt. Det er foreløpig ikke grunnlag for noen HQC.</p>
<p>QC1-2. Konsistenskontroll.<br>
Anta fc=2, 4. Det er en feil i aktuell parameter eller i en annen parameter
innenfor samme værelement (eller ev. innenfor et annet værelement, men det vil
da fremgå av flagg for denne parameteren). Det er grunnlag for HQC for aktuell
parameter og tidspunkt. Det må gjøres en korreksjon.<br>
Anta fc=8-9, 0xA-0xB. Det er en mulig feil i aktuell parameter eller i en annen
parameter, men det er foreløpig ikke grunnlag for noen HQC.<br>
Det må settes opp spesielle kriterier for automatisk korreksjon (fc=5, 0xC) og
en vurdering av ev. HQC</p>
<p>QC1-3. Sprangkontroll.<br>
Anta fs=2-3. Det er en mulig feil i aktuell parameter, men det er foreløpig
ikke grunnlag for noen HQC.</p>
<p>QC1-4. Prognostisk romkontroll.<br>
Anta fn=2-5. Det er en mulig feil i aktuell parameter. Dersom det ikke er flere
andre stasjoner i samme området med tilsvarende &quot;utslag&quot;, er det
grunnlag for HQC. Er det derimot to eller flere stasjoner som får utslag, kan
det tyde på at modellverdiene ikke er pålitelige for dette tidspunkt. Dette
markeres i en feiloversikt (logg). Det er ingen spesiell grunn for HQC av
aktuell parameter, med mindre andre flagg indikerer en manuell kontroll.<br>
Anta fn=6. Manglende verdi er erstattet av modellverdi. Det bør gjøres en
HQC-vurdering av modellverdienes kvalitet for aktuell parameter på aktuelt
tidspunkt.</p>
<p>QC1-5. Meldingskontroll (Posisjonskontroll, bevegelige målestasjoner).<br>
Denne kontrollen er mest relevant i forbindelse med kontroll av meteorologiske
observasjoner fra skip. Ut fra midlere kurs (Ds) og midlere fart (Vs) siste 3
timer kan en beregne en sannsynlig ny posisjon.<br>
Anta at fpos=3. Det er grunnlag for HQC.</p>
<p>QC2d-1. Sprangkontroll.<br>
Anta at det ikke ble utslag i forrige sprangtest (QC1-3) og at fs(nå)=2-3. Det
er en mulig feil i aktuell parameter, men det er foreløpig ikke grunnlag for
noen HQC.<br>
Det må settes opp spesielle kriterier for automatisk korreksjon (fs=6-7) og en
vurdering av ev. HQC.</p>
<p>QC2d-2. Tidsserietilpasning.<br>
Anta fns/is=1-2. Manglende verdi er erstattet av beregnet verdi.<br>
Anta fns/is=2-3. Det er grunnlag for HQC.</p>
<p>QC2d-4. Statistikk-kontroll.<br>
Anta ftp=2. Det er grunnlag for HQC. Statistiske parametere sjekkes i rom og
tid. Ev. korreksjoner må spesialbehandles. Feilperioden må kartlegges. Det må
utvikles automatiske metoder for å korrigere systematiske feil i historiske
data.</p>
<h4><a name="2.2.1"></a>2.2.1. Feilliste basert på QC-flagg og HQC-informasjon</h4>
<p>I første versjon av KVALOBS er det kontrollene ovenfor som gir flagg på
grunnlag av stasjonens egne data (med unntak for QC1-4 og delvis unntak for
QC2d-2, QC2d-4), og som gir mulighet for å oppdage feil i en enkeltobservasjon.
QC2d-2 og QC2d-4 er enten romkontroller og/eller statistiske kontroller -
sistnevnte hovedsakelig for å ta systematiske feil over en tidsperiode.</p>
<p>Når kontrollene ovenfor er gjennomført, må det gjøres en automatisk
vurdering av de flaggene som er satt tidligere (fr=4-5, fc=8-9, 0xA-0xB, fs=2-3,
fn=2-5, 6, fns/is=2-3, ftp=2), både i forhold til flere flagg for samme
observasjon, i forhold til tilsvarende flagg for nabostasjoner og i forhold til
HQC-informasjon beskrevet nedenfor. Når det er grunnlag for HQC, markeres dette
i en feilliste.</p>
<p>Merknad<br>
Algoritmene må utformes med tanke på ev. automatiske korreksjoner som måtte
være gjort på et tidlig tidspunkt, med de konsekvenser dette har for senere
kontroller. Arbeidet med å definere kriteriene for feillistene er ikke
fullført.</p>
<p>Når HQC-kontrollen starter må kontrolløren ha mest mulig informasjon om
observasjonene og hvordan de enkelte automatiske kontrollene har slått ut. For
hver av de automatiske kontrollene er det definert egne kontrollflagg i
flaggdokumentet. Men også følgende forhold må tilrettelegges:</p>
<p>Informasjon som forteller hvorvidt observasjonen gjeldende for aktuell termin
er tatt innenfor eller utenfor godkjent observasjonstidsintervall (enten for
tidlig eller for sent), må være synlig på kartet som en type flagginformasjon
(se kap.6, pkt. 5 og 6). Også informasjon om hvor lang tid utenfor godkjent
intervall, er nødvendig i kontrollen.</p>
<p>Oppsamlet nedbørmengde eller &quot;oppsamlet&quot; minimums- eller
maksimumstemperatur vil komme inn i kontrollen med &quot;feil&quot; verdi,
dersom ikke observasjonen er fordelt automatisk. Informasjon om oppsamling og
fordeling må være synlig på kartet som en type flagginformasjon (se kap.6,
pkt. 5 og 6), både når automatisk fordeling er foretatt og når oppsamlet
verdi ikke er fordelt.</p>
<p>Observasjoner som mangler må markeres i det grafiske visningsverktøyet, som
f.eks. X, og i datatabellen og feillista.</p>
<p>All manuell manipulasjon med observasjonene (korreksjon, interpolasjon) må
registreres på en eller annen måte, f.eks. som flagg, og det må registreres
at HQC er gjennomført, selv om ingen endringer er foretatt. Dersom den manuelle
behandlingen av dataene kan knyttes til flagg i QC-prosessen, kan HQC-flaggene
settes automatisk. All manuell setting av flagg må unngås.</p>
<h3><a name="2.3"></a>2.3. HQC-kontrollene
</h3>
<p>HQC-kontroller er oftest en etterprøving av automatiske kontroller, der disse
har pekt på mistenkelige verdier, åpenbare feil eller manglende verdier, ev.
at kontrollene har resultert i automatiske interpolasjoner og korreksjoner. I
første versjon av KVALOBS er de to automatiske kontrollene nedenfor ikke
prioritert. Disse er da å betrakte som rene manuelle kontroller inntil videre.
I utgangspunktet er romlige analyser og tidsserieanalyser typiske verktøy for
HQC.<br>
</p>
<p>QC2d-3. Væranalyse.<br>
Kontrollen er ikke implementert i første versjon av KVALOBS. Kontrollen blir
derfor hovedsakelig en manuell romkontroll inntil videre. Det må legges opp en
rutine for hvert værelement (se kap.4. Generelt om HQC av forskjellige
værelementer).</p>
<p>QC2m-1. Klimatologikontroll.<br>
Kontrollen er ikke implementert i første versjon av KVALOBS. Kontrollen blir
derfor hovedsakelig en manuell kontroll inntil videre. Det må legges opp en
rutine for hvert værelement.</p>
<p>Når HQC er foretatt, og det enten er foretatt en korreksjon eller
interpolasjon, så vil man benytte de såkalte HQC-flaggene (se flaggdokumentet)
i de enkelte kontrollene: fc=6, fc=0xD, fs=0xE-0xF, fns/is=0xA, fi=0xB, ftp=0xA,
fi/is=0xB, når den aktuelle parameteren er blitt tilknyttet et kontrollflagg. I
tillegg må det markeres / registreres når HQC ikke er foretatt, når HQC har
funnet observasjonene OK, når observasjoner utenfor obstid er korrigert, når
oppsamling er fordelt og når observasjoner med kun 0 eller 1 i flaggverdi er
korrigert (se for øvrig kap.6, pkt. 6).</p>
<p>Det er viktig at statusinformasjon om HQC-prosessen for en stasjon er
tilgjengelig for alle som er delaktige i rutinen, inntil rutinearbeidet er
avsluttet, slik at man i ettertid ikke behøver å gjøre manuelle kontroller om
igjen. Markeringene som gjøres i HQC vil være en del av den informasjon som
senere skal følge observasjonene i klimadatabasen som bruksinformasjon.</p>
<h3><a name="2.4"></a>2.4. Opplæring
</h3>
<p>Rutinepersonalet må ha tilstrekkelig meteorologisk kunnskap til å nyttiggjøre
seg all den informasjon som blir tilgjengelig gjennom de valgte
visningsverktøy. Opplæring må til, f.eks. i å utnytte den informasjonen som
finnes i nåværende versjon av programmet DIANA, for kontrollformål, og i
klimakartenes betydning for kvalitetskontrollen. En opplæringsplan for dette
foreligger. Teknisk bruk av verktøyene vil bli gjennomgått for
rutinepersonalet i forbindelse med KVALOBS-prosjektet. Se for øvrig kap.3.
Visningsverktøy og funksjonalitet.<br>
<br>
</p>
<h2><a name="3"></a>3. Visningsverktøy og funksjonalitet</h2>
<p>I dette kapitlet har vi forsøkt å gi en presentasjon av funksjonaliteten
på verktøyet på et middels detaljeringsnivå. Dette burde være tilstrekkelig
for en prototyping av verktøyet. Det er vanskelig for brukermiljøet å ta
stilling til de enkelte elementer i verktøyet, uten å ha sett hvordan det
fungerer i praksis. Det må derfor være mulig å gjøre nødvendige
tilpasninger før HQC-systemet settes i regulær drift.</p>
<p>For HQC er det viktig med hensiktsmessige verktøy for å vise:</p>
     <p>1. Aktuell værsituasjon, f.eks. i form av væranalyse, satellitt- og
radarbilder, ev. også tilleggsinformasjon (feltfremstilling av forskjellige
parametere, radiosonderinger, lynregistreringer m.m.), sammen med bakkebaserte
observasjoner og modellverdier.<br>
2. Tidsserier av observerte parametere og modellverdier.<br>
3. Kartbasert klimatologisk informasjon, topografisk informasjon, sammen med
bakkebaserte observasjoner og stasjonsinformasjon, bl.a. om lokalklimatologiske
forhold.<br>
4. Klimastatistikk og feilstatistikk.<br>
5. Flagginformasjon.<br>
6. Stasjonstype.<br>
7. Datalister og tabeller (originale observasjonsdata, korrigerte
observasjonsdata, modelldata).<br>
8. Feillogg.<br>
9. Feillister.</p>
<p>Forklaring<br>
Datalister og tabeller er i prinsippet samme sak. I visningsmodus snakker vi om
lister, i korrigeringsmodus snakker vi om tabeller. En liste/tabell for
korrigerte data kan også tenkes å omfatte en feillogg, som igjen omfatter en
feilliste Feilloggen inneholder alle flagg som er satt på observasjoner.
Feillista inneholder bare de observasjonene som er definert til å behandles
manuelt. Alle lister og tabeller må være søkbare på et hvert element.
Hovedtrekkene i forklaringen er vist i figur 3.1. Lister/tabeller er dynamiske
og interaktive. Det betyr bl.a. at det er en kobling mellom kart, grafer og
lister. Når man klikker på f.eks. et flagg på kartet, så markeres automatisk
det samme flagget i feillista. Den rettelsen man gjør i tabellen, går til
databasen og videre tilbake til visningsverktøyet.<br>
<br>
<br>
<img src="http://kvproject/docs/images/fig31.gif">
<br>
</p>
<p>Figur 3.1.<br>
Skisse som viser forbindelsen mellom KVALOBS-databasen og HQC-verktøy (grafisk,
liste- og tabellbasert). Legg merke til at manuell registrering av ettertidsdata
går inn i KVALOBS-databasen via Klimadatabasen. Det kan også være koblinger
nevnt i rapporten, som ikke er vist på figuren.<br>
<br>
</p>
<p>Vi har allerede verktøy, som med små tilpasninger, tilfredsstiller kravene
ovenfor. Analyseverktøyet DIANA, som er tilrettelagt for værvarslingsformål,
kan også utnyttes i kvalitetskontrollen. Programmene ArcGIS og ArcIMS som er i
bruk på Klimaavdelingen, kan presentere topografi og forskjellige typer
klimaoversikter (f.eks. nedbørfordeling i forholdt til sirkulasjonsmønstre)
sammen med aktuelle parameterverdier.</p>
<p>I et kvalitetskontrollarbeide trenger vi både rask tilgang til informasjon
og hensiktsmessige retteprosedyrer. Hensikten med verktøyene er at
datakontrollørene skal få et best mulig verktøy for å kunne foreta en rask
vurdering og beslutning i forhold til aktuelle feil og mistenkelige verdier i
observasjonene og at ev. manipulasjon med dataene kan utføres raskt og
effektivt. I det følgende vil vi spesifisere hva slags funksjonalitet vi tenker
oss med de nevnte verktøy, for å kunne oppnå en slik målsetting.</p>
<h3><a name="3.1"></a>3.1. Kart</h3>
<p>Meteorologisk institutts verktøy for digital analyse (DIANA) blir benyttet i
varslingstjenesten bl.a. for å framstille synoptisk informasjon i de ulike
formene dataene foreligger. DIANA kan benyttes for å vise pseudodata som
støtte for vurderingen av mistenkelige parameterverdier og interpolering av
manglende verdier. DIANAs pseudodata er modellgenererte feltverdier,
satellittbilder, radarbilder, væranalyse, ev. tilleggsinformasjon. Se også
kap.3.1.1. Bruk av pseudodata i HQC. All informasjon som støtte i
kontrollarbeidet bør lages i et format som støttes av DIANA og de GIS-baserte
systemene (ArcIMS, ArcGIS).</p>
<p>Vi ønsker en videreutvikling av DIANA til å bli et beslutningsstøttesystem
for HQC. Det betyr bl.a. visning av flaggede verdier i DIANA-grensesnittet,
manipulering av KVALOBS-databasens verdier og flagging og lagring i
KVALOBS-databasen, som en egen HQC-applikasjon, tilgjengelig gjennom
DIANA-grensesnittet. I tillegg ønsker vi å utnytte ArcIMS for presentasjon av
klimatologisk informasjon.</p>
<p>Begge kartverktøy må ha følgende funksjonalitet:<br>
· Det må kunne presentere forskjellige typer romlige fordelinger (se
nedenfor).<br>
· Det må være en dynamisk kobling til tidsserieverktøy og listeverktøy (se
kap.2.1. Standardoppsett).<br>
· Det må være en kobling mellom parameter og flagg (se kap.3.4. Presentasjon
av flagginformasjon).</p>
<p>Følgende muligheter må være tilgjengelige ved presentasjon av romlig
fordeling av modellverdi for stasjonspunktet:<br>
· Valg av parametere. Flere parametere bør kunne presenteres samtidig.<br>
· Isolinjer og/eller annen hensiktsmessig fremstilling av parameterverdienes
fordeling i rommet.<br>
· Andre romlige fordelinger ved samme tidspunkt (flere detaljer nedenfor).<br>
· Modellhøyde skal være en parameter.</p>
<p>I senere versjoner av KVALOBS ønsker vi at de prognostiske modellverdiene
til bruk for QC1 erstattes av beste analyseverdi i QC2/HQC, f.eks. etter en
assimilasjonsprosess, forutsatt at parameteren er egnet for slik fremstilling.</p>
<p>Også presentasjon av andre romlige fordelinger må være mulig samtidig:<br>
· Observert(e) parameter(e).<br>
o Punktinformasjon.<br>
o Flere parametere samtidig (på en hensiktsmessig form, à la met og/eller
fargekode).<br>
o Bør kunne presentere høydedifferansen mellom modell og værstasjon.<br>
o Fordel om informasjonen kan fremstilles som felt-informasjon.<br>
· Differanse (ev. prosent ved nedbør) mellom modellverdi og observert verdi
for et gitt tidspunkt, som punktinformasjon og hvis mulig som feltinformasjon.<br>
· Statistiske parametere på samme måte som ovenfor.<br>
o F.eks. avvik fra gjennomsnittsverdi/normalverdi (differanse/prosent).<br>
o Fordel om informasjonen kan fremstilles som feltinformasjon.</p>
<p>Et DIANA-produkt bør etter tilpasses kontrollformål, og rutinene ved
Klimaavdelingen. Men som nevnt vil også kartbaserte verktøy med topografisk
informasjon og rask tilgang til stasjonsinformasjon om bl.a. lokalklimatologiske
forhold være viktig i en manuell rutine.</p>
<p>Viktige momenter for et kartbasert presentasjonsverktøy:<br>
· God &quot;utvalgsfunksjonalitet&quot;. I romkontroll er det viktig å velge
fornuftige værstasjoner å sammenlikne med, enten kontrollen gjelder et
tidspunkt eller en tidsserie.<br>
· God topografisk informasjon. Lokale forhold kan være årsak til at
kvalitetskontrollen slår ut. Det å utvikle en forståelse for de forskjellige
metodenes egenskaper i forbindelse med kunnskap om lokal/regional topografi og
værsituasjon, knyttet mot stasjonsinformasjon, er meget viktig.<br>
· Landskapsmessig informasjon (elver, veier, bebyggelse, skog, etc.).<br>
· Bør for enkelte &quot;høydeavhengige&quot; parametere (f.eks. temperatur)
kunne presentere parameterverdi redusert til et gitt nivå. Bør ev. være mulig
å velge mellom flere reduksjonsmetoder (&quot;klimatologisk&quot;, etter
standardatmosfæren, tørradiabatisk, fuktigadiabatisk, etter inversjonsforhold,
etc.).<br>
· Forskjellige typer informasjon tilgjengelig samtidig, enten ved å kunne
legge på ny informasjon i samme bilde, eller presentere denne i forskjellige
vinduer på samme skjerm, eller benytte flere skjermer til informasjon.<br>
· Informasjon tilpasset kvalitetskontroll.<br>
· Brukervennlighet.<br>
· Zoom-funksjon.<br>
· Rask tilgang på informasjon.</p>
<p>Man må kunne bruke informasjonen fra både DIANA og ArcIMS samtidig. Begge
verktøy bør ha funksjoner som styrer informasjonen etter utsnittet en ser på,
dette for å unngå overlessing av oversiktsskjermbilder, og gi muligheten til
mer detaljerte studier når en er på liten skala.</p>
<h4><a name="3.1.1"></a>3.1.1. Bruk av pseudodata i HQC.</h4>
<p>Den manuelle kontrollen vil behøve referanseinformasjon for på best mulig
måte å kunne avgjøre hvilken observasjonsverdi som er den korrekte.
Pseudodata er data som kan belyse riktigheten av observasjonsdataene eller tjene
til å etterberegne en sannsynlig observasjonsverdi når observasjon ikke
foreligger meldt. Operasjonelt kan pseudodataene være sammenstillinger av data
fra en eller flere nærliggende stasjoner, resultater fra modellberegninger,
varslingsmeteorologiske analyser, eller fjernmålte observasjonsdata.</p>
<p>Visningsverktøyet DIANA er i utgangspunktet laget for bruk ved
varslingstjenesten. I den gjeldende operative versjonen er modellfeltene fra
HIRLAM10, HIRLAM20, HIRLAM50, ECMWF, WAVE/WAM og SEA/ECOM3D gjort tilgjengelig
for tidspunkter ett døgn bakover. Bakkeanalysene er gjort tilgjengelig 31 dager
bakover. Satellittbildene og radarbildene er også gjort tilgjengelig ett døgn
bakover.</p>
<p>Ved en tilpasning av DIANA til bruk i HQC må de utvalgte pseudodataene være
tilgjengelig for hele KVALOBS' testperiode. I &quot;overordnet design&quot; er
testperioden satt til maksimalt seks måneder.</p>
<p>Historiske data blir arkivert ved met.no. Omfanget av arkiveringen er
beskrevet i <a href="http://innblikk.dnmi.no/dataguide/programutvikling/arkiverte_data/arkiv_produkter.html"> http://innblikk.dnmi.no/dataguide/programutvikling/arkiverte_data/arkiv_produkter.html</a>.
Dette dokumentet holdes jevnlig oppdatert. HIRLAM modellfelt og satellittbilder
fra NOAA og METEOSAT er tilgjengelig der fra 1.1.1999. Hos ECMWF vil
modellfeltene i nær fremtid ligge lagret fra 1.1.1961. EUMETSAT lagrer
Meteosat-bilder siden desember 1995, tilgjengelig online. Data tilbake til 1977
er tilgjengelig. NOAA lagrer satellittdata tilbake til oktober 1978.
Langtidslagring av radarbilder er foreløpig ikke satt i system. Analysene er
produsert digitalt siden 2001. Langtidslagring er foreløpig ikke satt i system.</p>
<p>Bruk av pseudodata for HQC krever tilrettelegging i flere trinn:</p>
<p>1. Det må innenfor prosjektet klarlegges hvilket utvalg av pseudodata som
skal være underlaget for HQC. Typene pseudodata er:<br>
Modellfelt, METEOSAT-bilder, NOAA-bilder, radarbilder, analyser, oppstigninger.<br>
2. Deretter må det utenfor prosjektet opprettes rutiner for at pseudodataene
blir lagret på et tilgjengelig medium over et tidsintervall av de siste seks
måneder. Ansvaret for rutinene er fordelt mellom IT-div, FoU-div, Met-div og
Obs-div.<br>
3. Innenfor prosjektet må det lages et grensesnitt for at HQC-operatøren kan
sikres å kunne benytte de aktuelle pseudodataene.<br>
4. For etterkontroll av historiske data må det innenfor prosjektet opprettes
hensiktsmessige rutiner for å tilrettelegge de tilsvarende pseudodataene.</p>
<h3><a name="3.2"></a>3.2. Tidsserier</h3>
<p>Et grafisk tidsserieverktøy må ha følgende funksjonalitet:<br>
· Det må kunne presentere tidsserier for forskjellige parametere og flere
stasjoner samtidig (se nedenfor).<br>
· Det må være dynamisk koblet til stasjonspunkt / observasjon på kart og
listeverktøy.<br>
o F.eks. må man kunne se graf og datatabeller samtidig.</p>
<p>Følgende valg må være tilgjengelige ved presentasjon av tidsserier:<br>
· Modellverdier av aktuell parameter for stasjonspunktet.<br>
· Observasjonsverdier fra aktuell stasjon sammenstilt med modellverdiene.<br>
· Observasjonsverdier fra nabostasjoner i samme tidsrom, både i samme diagram
som for aktuell stasjon og i eget diagram.<br>
· Enkelt valg av nabostasjonsområde / nabostasjoner.<br>
o Grafisk utsnitt (rektangulært, sirkulært).<br>
o Stasjonskriterier (f.eks. høyde over havet, høyde over dalbunn, annen type
eksponering, stasjonstype, m.m.).<br>
· Enkelt valg av tidsperiode før og etter aktuelt tidspunkt.<br>
· Må kunne slå av/på tidsseriene.<br>
· Må kunne velge punktvisninger eller linje/kurve-visning.<br>
· Må kunne fremstille alle datatyper, uansett observasjonshyppighet (³ 1
minutt).<br>
· Bør kunne plassere ev. maks.- og min.-verdier på et fornuftig punkt på
tidsskalaen.<br>
· Vinduene må kunne flyttes rundt i skjermbildet.<br>
· Vinduene må kunne forstørres/forminskes.<br>
· Tidsseriene må være synlig sammen med annen hensiktsmessig informasjon,
dvs. i kombinasjon med f.eks.:<br>
o Væranalyse.<br>
o Satellittbilde.<br>
o Radarbilde.<br>
o Topografisk informasjon.<br>
o Etc.</p>
<h3><a name="3.3"></a>3.3. Statistikk</h3>
<p>I tillegg til statistikk som presenteres på kart (nevnt ovenfor), vil det også
være hensiktsmessig å ha lett tilgang til annen type klimastatistikk og
feilstatistikk for de enkelte stasjonene. Dette må kunne hentes inn fra
Klimadatabasen.</p>
<h3><a name="3.4"></a>3.4. Presentasjon av flagginformasjon</h3>
<p>I en manuell kvalitetskontroll er det viktig å kunne få en god oversikt over
hvordan de forskjellige kontrollene har slått ut for den enkelte parameter.</p>
<p>I væranalyser er så å si all informasjon om været plassert rundt
stasjonsringen for alle aktuelle stasjoner. Denne værinformasjonen kalles en
mett. Hver parameter har sin faste plass og kan slik sett presenteres samtidig
med de øvrige parametrene. Men parametrene kan også presenteres hver for seg.
Når en parameter er valgt, ønsker vi at stasjonsringen viser kvalitetsstatus
for vedkommende parameter og at en tallkode med noe mer informasjon vises like
ved stasjonsringen (men ikke i veien for valgt parameter). De to typene av
flagginformasjon er presentert nedenfor som &quot;fargesignal&quot; og
&quot;tallkode&quot;.</p>
<p>La oss anta at det er temperatur som kontrolleres. I metten presenteres da 1)
kun temperatur (eller temperaturgruppen), all annen informasjon blir usynlig,
men &quot;resultatet&quot; av flagginformasjonen fra samtlige kontroller som er
gjennomført, blir vist; eller 2) hele metten vises, men temperaturen blir vist
med egen farge, slik at det blir lett synlig at det er flagginformasjonen for
temperatur, som presenteres. Ved hvert skifte av parameter, skifter innholdet i
flagginformasjonen.</p>
<p>Vi har til sammen 9 QC1/QC2-kontroller, og et sett flagg for hver kontroll.
For å lette oversikten kan man slå noen kontroller sammen, og man kan forenkle
flagginformasjonen i flaggdokumentet. Denne kan f.eks. presenteres både som
tall og som farge etter skjemaet i tabell 3.1.<br>
<br>
</p>
<p>Tabell 3.1.<br>
Sammenheng mellom tallkode og fargesignal</p>
     <div align="center">
      <center>
      <table border="1" width="586" height="65">
        <tr>
          <td width="48" height="29">0<br>
            1<br>
            2<br>
            3<br>
            4<br>
            5<br>
            6</td>
          <td width="187" height="29">Ikke kontrollert<br>
            Kontrollert. OK<br>
            Liten differanse<br>
            Stor differanse<br>
            Mistenkelig<br>
            Interpolert<br>
            Observasjon til feil tidspunkt&nbsp;</td>
          <td width="329" height="29"> Grønt lys (gå
videre): 1
            <p>Gult lys (se nærmere på disse): 0 &amp; 2-6</td>
        </tr>
        <tr>
          <td width="48" height="24">7<br>
            8<br>
            9</td>
          <td width="187" height="24">Inkonsistens<br>
            Korrigert<br>
            Oppsamling</td>
          <td width="329" height="24"> Rødt lys (stopp, her er det feil som bør
sjekkes): 7-9</td>
        </tr>
      </table>
      </center>
     </div>
<p>Fargesignal<br>
Her presenteres kjente lyssignalfarger innenfor en passe stor stasjonsring.
Fargen bestemmes ut fra flaggene fra samtlige kontroller, der den mest alvorlige
flaggmeldingen, uansett kontroll, bestemmer fargen.</p>
<p>Vi har da et lett gjenkjennelige &quot;lyssignal&quot;. Det blir lett å se i
hvilke områder observasjonene er OK og hvilke stasjoner som må sjekkes
nærmere. Fargesignalet kan presenteres sammen med metten, dersom valgt
parameter blir tydelig markert. Fargesignalet gir ikke informasjon om hvilke
kontroller som har slått ut, og passer heller ikke for fargeblinde.
Presentasjonen bør derfor gis sammen med en mer detaljert tallkode (se
nedenfor).</p>
<p>Tallkode<br>
Her foreslår vi å presentere en 5-sifret tallkode, der siffer 1-3 representer
QC1-kontrollen (inkludert QC2d-1), siffer 4QC2-kontrollen og siffer 5
HQC-kontrollen. Sifrene leses fra venstre mot høyre. Kontrollene slås sammen
slik: 1 betyr grenseverdi- eller konsistenskontroll (fr, fc), 2 betyr
prognostisk romkontroll (fn), 3 betyr sprangkontroll (fs), 4 betyr
tidsserietilpasning (fns/is), statistikk-kontroll (ftp), væranalyse eller
klimatologikontroll (fi, fi/is). Siffer 5 kan inneholde både HQC-informasjon og
HQC-flagg. Dersom det oppstår konflikt mellom flaggene, velges høyeste
tallverdi i skjemaet ovenfor.</p>
<p>Tallkoden tar liten plass og den kan plasseres utenfor informasjonen i metten.
Det er lett å se om flaggene er satt tidlig eller sent i kontrollprosedyren.
Det er lett å avgjøre om observasjonen er OK (1), er mistenkelig (2-4, 6), er
feil eller har vært feil (7-8) eller er interpolert/oppsamlet (5, 9). To og to
kontroller er stort sett slått sammen, og man kan ikke skille de to fra
hverandre innbyrdes. Dersom man ønsker mer detaljer om enkeltkontroller, kan
man gå til en detaljert flaggliste eller feillogg, der flaggene for samtlige
kontroller er vist.</p>
<p>Eksempel<br>
Anta at kvalitetskontrollene har slått ut på følgende måte: Nr.1:fr=1, nr.2:
fc=2, nr.3: fn=3, nr.4: fs=1 (QC1-3), fs=2 (QC2d-1), nr.5: fns/is=0, nr.7:
ftp=1, i følge flaggdokumentet (posisjonskontrollen ikke medregnet).
Kontrollene nr.6 og nr.8, væranalyse og klimatologikontroll, er i første
versjon av KVALOBS kun manuelle kontroller. Disse er derfor ikke aktivert når
HQC starter.</p>
<p>&quot;Fargesignal&quot; vil presentere rød stasjonsring.</p>
     <p>&quot;Tallkode&quot; vil først bestemme tallverdi og så velge den høyeste
tallverdien.</p>
     <ul>
      <li>Siffer 1: 1 - 7</li>
      <li>Siffer 2: 1 - 4</li>
      <li>Siffer 3: 2</li>
      <li>Siffer 4: 0 - 1 - 0</li>
      <li>Siffer 5: 0</li>
     </ul>
<p>Før HQC vil flaggene bli presentert med følgende tallkode: 74210.</p>
<p>Dynamiske detaljer<br>
Ved klikk på stasjonsring, kommer detaljert flagginformasjon, feillogg, etc.
opp som informasjon. Ved klikk på tallkode, kommer hjelpeverktøy for tallkode
opp, ev. også sammen med informasjonen nevnt ovenfor.</p>
<h3><a name="3.5"></a>3.5. Presentasjon av stasjonstype i HQC</h3>
<p>Manuelle værstasjoner vil ha en fylt stasjonsring, som skiller disse stasjonene
fra automatstasjonene. Det er neppe nødvendig å skille mellom synop- og
klimastasjoner. Men delvis automatiserte stasjoner bør kunne skilles fra
manuelle værstasjoner. Man må få vite hvilke typer landbaserte
automatstasjoner man har på kartet. met.no's stasjoner må kunne skilles fra
landbruksstasjoner, Vegvesenets stasjoner og ev. andre automatstasjoner. For
nedbørstasjonene må man kunne skille mellom stasjoner med daglige
observasjoner, daglige observasjoner med fast oppsamling og ikke-daglige
observasjoner (inkludert 1 totalisatorstasjon), som måler oppsamlet nedbør
over en lengre tidsperiode. Det vil også være behov for å se forskjell på
skip og plattformer.</p>
<p>Delvis automatiserte stasjoner kan f.eks. ha en stasjonsring inne i trekant.
For rene automatstasjoner kan man benytte met.no's automatstasjonssymbol, og
bokstaver for de andre typene automatstasjoner: L for landbruk, V for
Vegvesenet, F for flyplass (kun metarstasjoner), osv.</p>
<p>Daglige nedbørstasjoner kan markeres med N, daglige med fast oppsamling med
NO, ikke-daglige med NI og totalisatorstasjoner med NT.</p>
<h3><a name="3.6"></a>3.6. Presentasjon av datalister og tabeller</h3>
<p>Mye informasjon kan presenteres på kart og i tidsserier, men en del informasjon
må også være tilgjengelig som tekstbaserte lister/tabeller. Dette gjelder
feil, flagg og observasjoner. Som nevnt i forklaringen i kap.3 (side 7) er
lister og tabeller i prinsippet samme sak. Lister brukes ved visning, tabeller
ved korrigering. Listeverktøy må ha følgende funksjonalitet:<br>
· Lister/presenteres i egne vinduer.<br>
· Det må være en dynamisk kobling til kart, tidsserie og database, slik at
alle endringer raskt oppdateres hos den kontrollør, som gjør endringene.<br>
o F.eks. må den dynamiske koblingen være slik at man kan se tidsserieplott og
datalister samtidig.<br>
· Datalister må kunne aktiviseres både fra feillister og kart (se kap.2.1
Standardoppsett).<br>
· Det må være mulig å legge inn manglende observasjoner manuelt.<br>
· Det må være en funksjon som sørger for at bare én person ad gangen kan
jobbe med den aktuelle feilen.<br>
· Det må være mulig å søke etter og styre den informasjon man trenger.<br>
o F.eks. kan det være hensiktsmessig med gruppering av informasjon.<br>
o Det må f.eks. være mulig å søke etter stasjoner med samme flagghistorikk
(se for øvrig kap.3.6. Presentasjon av lister og datatabeller. Søkbarhet).<br>
· En feilliste må innholde / være søkbar på følgende parametere: Dato,
tid, stasjonsnummer eller annen stasjonsidentifikasjon, navn, fylke, parameter,
feiltype / beskrivelse, original parameterverdi, modellverdi, aktuell
parameterverdi, flagg.<br>
· Dersom hele observasjonen mangler bør dette komme i klartekst (og gis en
egen markering på kartet).</p>
<p>Datatabeller<br>
I de foregående underkapitler har vi sett på verktøyene kun som
visningsverktøy, som et hjelpemiddel for å identifisere feil og kunne ta
beslutninger i forhold til mistenkelige verdier, feil og manglende data. Når en
feil er identifisert, er det neste steget å korrigere / interpolere data. Når
en dataliste er i korrigeringsmodus har vi en datatabell. For
kvalitetskontrollen trengs datatabeller fra den aktuelle stasjonen og
referansestasjoner. En referansestasjon er nødvendigvis ikke nabostasjonen hvis
topografien (inkludert høyden over havet) er svært ulik mellom disse to
stasjonene. Hvilke parametere som skal presenteres, er avhengig av hvilke
parametere som skal korrigeres. Et bit av det aktuelle verktøyet er grafisk. En
grafisk utplotting av tidsserien med feil, samt tilsvarende serie fra
referansestasjon vil raskt kunne gi en oversikt over forholdene når feilen
oppstod. Man må kunne se grafen samtidig som man ruller datatabellen opp og
ned. Se for øvrig kap.3.2. Tidsserier.</p>
<p>Det må være mulig å liste ut hele observasjoner (dvs. f.eks. alle
parameterverdiene i en synop) på en lettvint måte, og det må være mulig i en
feilliste å markere at hele observasjonen mangler, slik at man ikke trenger
spesifisere dette for hver enkelt parameter.</p>
<p>Nedenfor (tabell 3.2) følger en parametervis opplisting av hvilke parametere
det er ønskelig å se samtidig for å kunne interpolere dataene. En del av
parametrene er samlebetegnelser for flere parametere. For interpolasjon av
skydekke kan satellittbilder brukes til å gi en indikasjon, det vil derfor
være gunstig med en link fra aktuelle data til aktuelt satellittbilde. Dersom
en verdi enten er interpolert eller observert, må dette komme frem både i
tabell og graf. I tabellen bør fontene endres, men i grafen kan en f.eks. sette
kryss (eller en annen punktmarkering) på interpolerte verdier, eller stiple
streken forbi slike verdier.<br>
<br>
Tabell 3.2.<br>
Parametere som det er naturlig å &quot;konsultere&quot;, når man skal sjekke
mulige feil i en gitt parameter.
</p>
     <div align="center">
      <center>
      <table border="1" width="434" height="84">
        <tr>
          <td width="134" height="7"><b>Lufttrykk&nbsp;</b></td>
          <td width="156" height="7"><b> Temperatur&nbsp;</b></td>
          <td width="122" height="7"><b> Fuktighet</b></td>
        </tr>
        <tr>
          <td width="134" height="8">
Stasjonstrykk<br>
            Havnivåtrykk<br>
            Karakteristikk<br>
            Trykktendens<br>
            Temperatur</td>
          <td width="156" height="8">Temperatur<br>
            Skydekke<br>
            Soltid</td>
          <td width="122" height="8"> &quot;Været&quot;<br>
            Fuktighet<br>
            Nedbør<br>
            Skydekke</td>
        </tr>
        <tr>
          <td width="134" height="5"><b>
Vind&nbsp;</b></td>
          <td width="156" height="5"><b> Nedbør&nbsp;</b></td>
          <td width="122" height="5"><b> Skydekke</b></td>
        </tr>
        <tr>
          <td width="134" height="21">
Vindfart<br>
            Vindretning<br>
            Trykkfeltet&nbsp;</td>
          <td width="156" height="21"> Nedbør<br>
            Temperatur<br>
            &quot;Været&quot;<br>
            Snødybde
og -dekke<br>
            Soltimer<br>
            Fuktighet<br>
            Fjernmålingsdata(bilder)</td>
          <td width="122" height="21"> Skydekke<br>
            Nedbør<br>
            &quot;Været&quot;<br>
            Soltimer<br>
            Fjernmålingsdata(bilder)</td>
        </tr>
        <tr>
          <td width="134" height="7"><b>
Synsvidde&nbsp;</b></td>
          <td width="156" height="7"><b> &quot;Været&quot;&nbsp;</b></td>
          <td width="122" height="7"><b> Sjøgang/bølgehøyde</b></td>
        </tr>
        <tr>
          <td width="134" height="7">
Synsvidde<br>
            &quot;Været&quot;<br>
            Soltimer<br>
            Temperatur<br>
            Skydekke</td>
          <td width="156" height="7"> &quot;Været&quot;<br>
            Synsvidde<br>
            Nedbør<br>
            Soltimer<br>
            Temperatur<br>
            Skydekke</td>
          <td width="122" height="7">Vindfart<br>
            Vindretning<br>
            Sjøgang<br>
            Bølgehøyde</td>
        </tr>
      </table>
      </center>
     </div>
<p><br>
Søkbarhet<br>
I enkelte tilfeller vil ikke standard lister eller datatabeller være gode nok,
Da må spesielt tilpassede søk kunne gjennomføres. Dette bør skje som en
link/knapp fra datavinduet og over i et spesialverktøy for denne typen
datautlisting. Når knappen trykkes bør en gå over i søkevinduet. Ved denne
overgangen må oppsettet fra standardtabellen bli med inn i søkevinduet slik at
en enkelt kan gå inn og redigere disse. Slike søk bør også kunne lagres for
fremtidig bruk. Tilsvarende som for datatabellen er det viktig at grafisk
presentasjon av dataene kan styres ved å bytte ut stasjoner og parametere ved
enkle grep.</p>
<p>Månedsdatatabell<br>
I tillegg til det som er satt opp over, må det være mulig å vise flere
(samtlige) stasjoner for hver måned i en spesialtilpasset datatabell, for å
kunne foreta en manuell romlig kontroll av datasettet. I en slik kontroll er det
igjen viktig at stasjonene grupperes fornuftig (stasjonsnummer er ikke egnet i
alle situasjoner), og at interpolerte/korrigerte verdier markeres. Her må det
kunne skilles mellom målinger, manuelle og automatiske interpolasjoner, og
fordelte verdier.</p>
<p>Alternative data<br>
I noen tilfeller kan det være aktuelt å hente inn data fra andre etater o.l.
Dette er data som kun er ment som støtte for beslutninger vedrørende våre
egne data. De eksterne dataene skal ikke behandles, ikke kontrolleres, ikke
lagres. Dataene hentes inn etter behov, ikke rutinemessig. For f.eks.
kontrollformål vet vi at det er mulig å få data for valgte værsituasjoner
fra f.eks. kraftverk, NVE, kommuner, statlige etater, etc. Det må på litt
lengre sikt lages en løsning der en kan importere slike data, fra et eller
flere definerte formater, inn i KVALOBS.</p>
<p>Retting av feil<br>
Som tidligere beskrevet vil det være effektivt å bruke de samme skjermbildene
for både visningsmodus og korrigeringsmodus. I det en verdi blir lagt inn i
basen må det automatisk flagges. Dette automatiske flagget som sier at verdien
er manuelt lagt inn / interpolert, må kunne overstyres med f.eks. at
kontrollør har fått korrekt verdi fra observatør.</p>
<p>Det må være enkelt å lagre rettelser og interpolasjoner. Det må være
tilstrekkelig å klikke på stasjonens parameterverdi i kartgrensesnittet, for
å få opp det riktige feltet i datatabellen, der en kan skrive inn ny verdi.
Det samme må kunne skje ved å klikke på aktuell parameter i feillista.</p>
<p>Verktøyet som utvikles med tanke på retting, må innholde en del enkle
automatiske rutiner for å eliminere feil. Disse kontrollene må f.eks. kunne
bruke verdier før og etter aktuelt tidspunkt, samt parametere med opplagt
sammenheng (f.eks. TA, TX og TN), til å plukke ut f.eks. tastefeil. Dette er
funksjonalitet som benyttes på Klimaavdelingen i dag.</p>
<p>Kommentar<br>
Skjermbildet for å legge inn nedbørkort i Klimadatabasen fungerer bra,
bortsett fra at det er litt tungvint å manøvrere seg i kortet om en ikke skal
følge den opplagte ruten. Dette skjermbildet bør videreføres med en ev.
forbedring i navigasjonsmulighetene. Dataflyten for slike data (nedbørkort og
værstasjonsdagbøker) vil gå via Klimadatabasen til KVALOBS-databasen.</p>
<p>Som tidligere nevnt må verktøyet være dynamisk, noe som må gi det
resultatet at når noe er lagt inn i tabellen, må det innen rimelig tid vises i
grafiske fremstillinger og på kart.</p>
<h2><br>
<a name="4"></a>
4. Generelt om HQC av forskjellige værelementer</h2>
<p>I en ny kvalitetskontrollrutine vil man benytte det verktøyet som er
beskrevet i foregående kapittel. De viktigste manuelle kontrollene er
romkontroller og tidsseriekontroller, enten hver for seg eller kombinert.
Statistikk-kontroller kan brukes på stasjonens egne data alene, men det er i
mange sammenhenger naturlig å sammenlikne med representative nabostasjoner.</p>
<p>Romkontroller tar sikte på å avklare observasjoner, som kontrollsystemet
ikke er i stand til å gå god for (resultatet av flaggene i QC0, QC1 og QC2).
Man sammenlikner stasjoner, som man forventer har samme meteorologiske forhold
eller samme tidsforløp av aktuell parameter gjennom døgnet. I den forbindelse
er det naturlig å benytte tidsseriekontroller for å sammenlikne tidsserier fra
representative nabostasjoner. Dersom det er få stasjoner som observerer ved
klokkeslett i mellom hovedobsene, og det er mistanke om feil ved disse
tidspunktene, kontrolleres temperaturen for aktuell stasjon ved nærmeste
hovedobs for å se om &quot;nivået&quot; er riktig. Dernest ser man på
tidsserien fra stasjonen, ev. også på representative nabostasjoner, for å se
om tidsforløpet av parameteren er fornuftig.</p>
<p>Når man sammenlikner stasjoner må man vite om stasjonene er sammenlignbare.
Dette beror på mange forskjellige forhold: Stasjonstype, stasjonens omgivelser,
eksponering, høyde over havet, lokale forhold, etc. Det må derfor bl.a. være
lett å identifisere stasjonstype i det aktuelle stasjonspunktet og det må
utarbeides statistikk eller annen informasjon om hvilke stasjoner som &quot;går
i takt&quot;, dvs er representative for hverandre. Man må være oppmerksom på
om de presenterte parameterverdier er observasjoner eller interpolasjoner.</p>
<p>I en HQC-rutine er oppgaven å kontrollere mistenkelige verdier, ev.
korrigere eller interpolere og sette nødvendige kontrollflagg. Innenfor hver
parametergruppe har vi foreslått hvilke parametere som bør omfattes av en
HQC-kontroll. Vi har også foreslått forenklinger i kontrollen, se kap.5.
Forslag til forenklinger.</p>
<p>Dersom det mot formodning skulle bli lengre perioder med manglende
instrumentelle data fra viktige klimastasjoner, vil modellverdier være det
beste utgangspunktet for interpolasjon av manglende data. Det kan imidlertid bli
nødvendig å gjøre korreksjoner av disse basert på korrelasjonsanalyser og
annen statistikk.</p>
<p>NB!<br>
I HQC-rutinen må det være mulig å aktivere automatiske metoder og prosedyrer,
som enten er utviklet kun for manuell etterkontroll, eller som inngår i det
automatiske QC-systemet. Det kan f.eks. være ulike interpolasjonsmetoder innen
QC2m-1, der værsituasjonen, topografien, værelementet, ev. andre forhold
avgjør hvilken metode som er best egnet for å beregne en erstatningsverdi.
Hensikten med HQC er å ha et verktøy som hjelper kontrolløren til å ta en
rask beslutning i forhold til manglende data, mistenkelige verdier og feil.</p>
<p>Parameternotasjonen i dette kapitlet er hentet fra dokumentet
&quot;Parametere i første versjon av KVALOBS-databasen (<a href="http://kvproject/docs/parameters.shtml">http://kvproject/docs/parameters.shtml</a>).</p>
<h3><br>
<a name="4.1"></a>
4.1. Kontroll av temperatur</h3>
<p>Følgende stasjonstyper observerer temperatur:<br>
· Manuelle værstasjoner (synop, ship, klima og metar).<br>
· Automatiske værstasjoner (tilhørende met.no, Statens Plantevern,
met.no/Oljedirektoratet, met.no/Luftfartsverket, met.no/kommuner, Statens
Vegvesen).</p>
<p>Den foreslåtte HQC-rutinen gjelder følgende parametere:<br>
TA (lufttemperatur ved observasjonstiden), TAM (middeltemperatur siste time),
TAN_12 (minimumstemperatur siste 12 timer), TAX_12 (maksimumstemperatur siste 12
timer), TG (gresstemperatur ved observasjonstiden), TGM (midlere gresstemperatur
siste time), TGN_12 (gressminimumstemperatur siste 12 timer), TW
(sjøtemperatur).</p>
<p>Romkontroll<br>
Romkontroll foretas minst ved standardtidspunktene hver tredje time, men det kan
vise seg hensiktsmessig å foreta romkontroll også for timedata. Et alternativ
til romkontroll ved ett tidspunkt er en tidsseriekontroll eller en kombinasjon
av disse (se nedenfor).</p>
<p>Forutsetninger:<br>
Samtlige temperaturparametere nevnt ovenfor, observasjoner (originale og
korrigerte) og modellverdier, må kunne fremstilles på kart (minimumskrav). Av
hensyn til kontroll av TAN_12, TAX_12 (kl 06 og 18 UTC) og TGN_12 (kl 06 UTC)
beregnes tilsvarende parametere for automatstasjonene. Det må være mulig å
fremstille TA/TG/TW, ev. annen informasjon, fra manuelle stasjoner sammen med
TAM/TGM fra automatiske stasjoner. Dersom en observasjon av minimums- eller
maksimumstemperatur gjelder for en lengre periode enn 12 timer, må denne være
flagget, slik at man kan ta hensyn til dette i den manuelle kontrollen (se
kap.2.2.1. Feilliste basert på QC-flagg og HQC-informasjon).<br>
</p>
<p>En klimatologikontroll kan gjøre romkontrollen mer effektiv. Dersom
værsituasjonen er slik at temperaturen på stasjonene kan reduseres til et
felles høydenivå, uten for store feil, vil sammenlikningen mellom stasjonene
følge et mønster, som kan være lettere å kontrollere, f.eks. i forhold til
aktuell værsituasjon eller ved sammenlikning med et forventet klimatologisk
mønster. I fremtidige versjoner av KVALOBS vil man kunne velge mellom ulike
interpolasjonsmetoder, der klimatologiske elementer og lokale særtrekk er bedre
ivaretatt enn i Prognostisk romkontroll.</p>
<p>I en temperaturkontroll må det alltid være samsvar mellom aktuell
temperatur og temperaturobservasjonene før og etter. Det bør således foretas
en tidsseriekontroll.</p>
<p>Tidsseriekontroll<br>
Parameterverdiene for TA, TG og TW for valgt stasjon, innenfor valgt
tidsperiode, plottes inn på et tidsseriediagram for aktuelt værelement, der en
HIRLAM tidsseriekurve er sentral i diagrammet. Dermed blir det lettere å
vurdere alle typer temperaturdata, uavhengig av observasjonsfrekvens.</p>
<p>Forutsetninger:<br>
Det må beregnes tilstrekkelig tett (i tid) med modellverdier, slik at
realistisk kurve kan trekkes.</p>
<h3><a name="4.2"></a>4.2. Kontroll av nedbør</h3>
<p>Følgende stasjonstyper observerer nedbør:<br>
· Manuelle værstasjoner (nedbør (met.no, eksterne), synop og klima).<br>
· Automatiske værstasjoner (met.no, Statens Plantevern, met.no/kommuner,
Statens Vegvesen).</p>
<p>Den foreslåtte HQC-rutinen gjelder følgende parametere:<br>
Parametere: RR (nedbørmengde hvert minutt), RR_01 (nedbørmengde siste time),
RR_12 (nedbørmengde siste 12 timer), RR_24 (nedbørmengde siste 24 timer), SA (snødybde
ved observasjonstiden) og SD (snødekke ved observasjonstiden).</p>
<p>Romkontrollen foretas for standardtidspunktene 06 og 18 UTC. I tillegg bør
timevise data fra automatstasjoner (RR_01) og minuttdata fra
nedbørintensitet-stasjoner (RR) kontrolleres i en tidsseriekontroll, ev. i
kombinasjon med en romkontroll (se nedenfor). Kontroll av snødybde og snødekke
foretas for kl 06 UTC.</p>
<p>Forutsetninger:<br>
Samtlige nedbørparametere nevnt ovenfor, observasjoner og modellverdier, må
kunne fremstilles på kart (minimumskrav). Det betyr at minuttverdier må
akkumuleres til timeverdier av nedbør, og timeverdier og minuttverdier må
akkumuleres til 12- og 24-timers nedbørverdier. Markas tilstand, EM, må
konverteres til snødekke, SD. En stasjon som leverer en oppsamlet nedbørsum
over en lengre periode enn observasjonsprogrammet tilsier, må være flagget,
slik at disse observasjonene kan skilles ut fra de ordinære nedbørverdiene fra
de andre stasjonene (se kap.2.2.1. Feilliste basert på QC-flagg og
HQC-informasjon).</p>
<p>Før romkontrollen starter må det avklares hva slags type nedbør man har
hatt i oppsamlingsperioden (frontnedbør, jevn eller ujevn intensitet,
bygenedbør, spredte byger, omfangsrike byger, svak eller sterk intensitet,
osv.). Radar- og satellittinformasjon (ev. også sondediagram) vil være nyttig
informasjon for en slik vurdering. Romkontrollen må ta hensyn til forventet
geografisk spredning av nedbørmengde. Det vil forhåpentligvis bli mulig å
utnytte digitalisert informasjon fra radar og satellitt i romkontrollen, slik at
indeksparametere basert på modell-, radar- og satellittinformasjon kan brukes i
tillegg til en visuell analyse.</p>
<p>En klimatologikontroll kan gjøre romkontrollen mer effektiv, dersom
topografisk påvirkning på nedbørmengden, kan dokumenteres, f.eks. ved
klimakart. Ved kontroll av snødekke, snødybde og endring av snødybde, kan
fremtidige snøakkumuleringskart bli et nyttig hjelpemiddel.</p>
<p>Nedbørmengde er en vanskelig parameter å kontrollere fordi det kan være
store lokale forskjeller i nedbørmengde innenfor et og samme distrikt. Det kan
derfor være aktuelt i visse områder å benytte seg av forskjellige
interpolasjonsmetoder, for å kunne avgjøre om store utslag i forhold til
nabostasjoner, er rimelige eller ikke. Slike metoder er beskrevet bl.a. i
NORDKLIMs siste rapport (08/02 KLIMA).</p>
<p>En nedbørkontroll må også avdekke om det er samsvar mellom nedbørtype og
endringer i nedbørmengde i løpet av relativt korte tidsskritt. Det må derfor
være mulig å foreta en tidsseriekontroll i forhold til slik informasjon. Også
her vil radarinformasjon (ev. også satellittinformasjon og informasjon om
instabilitet) være et godt hjelpemiddel.</p>
<p><br>
Tidsseriekontroll / romlig tidsseriekontroll<br>
Parameterverdiene for RR, RR_01, SA og SD, innenfor valgt tidsperiode, plottes
inn i på et tidsseriediagram. RR_12 og RR_24 plottes inn i et søylediagram,
der en HIRLAM tidsserie er sentral i diagrammet. Dette gjøres for aktuell
stasjon og representative stasjoner. Alternativt vises parametere i et
tabellformat, som gir en kombinasjon av rom og tid (stasjon + referansestasjoner
+ modell for et valgt tidsrom, jf. &quot;ukelister&quot; i dagens
nedbørrutine).</p>
<p>Forutsetninger:<br>
Det må beregnes tilstrekkelig tett (i tid) med modellverdier, slik at
presentasjonen blir hensiktsmessig.</p>
<p>Forslag til kontroll av oppsamlet nedbør og manglende snø<br>
I forbindelse med kortere eller lengre opphold i observasjonen, vil det bli
aktuelt å fordele nedbørmengde og snødybde/-dekke. Nedbørmengden må
fordeles slik at summen av de fordelte mengder er lik oppsamlet nedbør.
Erstatning av manglende snødybde/-dekke blir å betrakte som en interpolasjon,
der det skal være samsvar mellom snøverdier, fordelt nedbørmengde, temperatur
og vind (snøfokk) i &quot;oppsamlingsperioden&quot;.</p>
<p>Forutsetninger:<br>
Det forutsettes at oppsamlet nedbør fra en stasjon er tydelig flagget.
Spesialtilpasset statistikk må kunne presenteres i stasjonspunkter eller i en
tabell. Radarinformasjon må kunne presenteres i stasjonspunkter.</p>
<p>For tilbakefordeling etter oppsamling bør det utarbeides raffinerte
statistiske metoder. Men inntil videre kan man benytte seg av en type
&quot;tommelfingermetodikk&quot; som, avhengig av værsituasjonen, går ut på
å fordele nedbøren 1) med samme prosentandel som på nabostasjoner, 2) etter
romlige medianverdier for hver standard måleperiode eller ev. 3) etter
radarinformasjon. Metodene er nærmere beskrevet i Innholdsgruppens rapport.</p>
<p>Det kan også være naturlig å benytte seg av HIRLAM-modellverdier etter
tilsvarende prosedyrer , kanskje best velegnet for tilfelle 1).</p>
<p>For snødybde og -dekke kan man ikke benytte HIRLAMs modellverdier. Her bør
det følgelig utvikles avanserte metoder for interpolasjon, men inntil videre
kan man benytte tilsvarende prosedyrer som nevnt i punktene 1-3 ovenfor, dersom
utvalgte stasjoner ligger i samme høydenivå og har samme strålingsforhold.
Dersom nedbøren faller både som regn og snø blant de utvalgte stasjonene, må
man i større grad gjøre skjønnsmessige vurderinger. Helst bør man benytte
referansestasjoner, og overføre tidsvariasjon i disse (prosentvis endring av
dybde fra dag til dag).</p>
<p>Dersom disse kontrollene kan implementeres i QC2 (se Innholdsgruppens
arbeid), blir HQC-arbeidet å overvåke den automatiske fordelingen.</p>
<h3><a name="4.3"></a>4.3. Kontroll av bølgehøyde, bølgeperiode og sjøgang</h3>
<p>Følgende stasjonstyper observerer bølgehøyde, bølgeperiode og sjøgang:<br>
· Værskipet Polarfront og plattformene observerer bølgehøyde og -periode
instrumentelt (ship og automatstasjoner).<br>
· Kystvaktfartøyene observerer bølgehøyde og -periode visuelt (ship).<br>
· Manuelle værstasjoner ytterst på kysten observerer sjøgang visuelt (synop,
hovedsakelig fyrstasjoner).</p>
<p>Målehyppigheten til kystvaktens fartøyer kan variere en del. Det vil også
være lengre opphold i målingene ved landligge. Dønning rapporteres i liten
grad/ikke fra disse stasjonene.</p>
<p>Den foreslåtte HQC-rutinen gjelder følgende parametere:<br>
HW (visuell vindbølgehøyde), HWA (instrumentell bølgehøyde), PW (visuell
vindbølgeperiode), PWA (instrumentell bølgeperiode), HW1, HW2 (høyde av hhv.
dønningssystem 1 og 2), PW1, PW2 (periode av hhv. dønningssystem 1 og 2), DW1,
DW2 (retning av hhv. dønningssystem 1 og 2), SG (sjøgang).</p>
<p>Fra de faste maritime stasjonene foreligger det instrumentelle målinger
minst hver tredje time, men det kan også være aktuelt å benytte romkontroll
på timebasis. Det er likevel mest nærliggende å tenke at en kontroll av
mellomliggende timeobservasjoner foretas i en tidsseriekontroll, tilsvarende den
som er beskrevet for temperatur.</p>
<p>Forutsetninger:<br>
HW, HWA og tilsvarende PW, PWA er prinsipielt ikke de samme størrelsene, men i
praksis behandles de som de samme, nemlig som estimat av signifikant
bølgehøyde og gjennomsnittlig bølgeperiode. Sjøgangskoden konverteres til
bølgehøyde ved å bruke øvre verdi i intervallet (ev. middelverdien). Det må
være enkelt å få frem en kartmessig fremstilling av prognose-/analysefelt med
stasjonsverdier av disse parametrene inkludert, innenfor det tidsintervall som
kontrolleres. Flaggstatus for aktuell parameter i form av
&quot;fargesignal&quot; kan være et hensiktsmessig hjelpemiddel for rask
lokalisering av mulige problemer. Bølger i våre farvann er oftest generert av
vind. Analyse-/prognosefelt av vindhastighet og vindretning må derfor være
lett å få frem.</p>
<p>I romkontrollen kan flere sammenlikninger tenkes: 1) mellom bølgehøyde fra
de maritime stasjonene og bølgeobservasjonen fra kyststasjonene og mellom
bølgehøydene fra to naboplattformer, dersom ikke avstanden er for stor og 2)
mellom observert bølgehøyde og WAM-modellens bølgefelt og 3) mellom observert
bølgehøyde og HIRLAM-modellens vindfelt. Interpolasjon av manglende data for
å få fram komplette serier er ikke aktuelt for båtene, men kan være aktuelt
for de faste stasjonene. Praksis til nå har vært at åpenbart feilaktige
verdier er fjernet (uten erstatningsverdi).</p>
<p>Sjøgang rettes kun unntaksvis, siden denne parameteren er vanskelig å
vurdere (pga lokale forhold, vindkomponent fra land, m.m.). Det foreslås at
interpolering ikke foretas utover 1 døgn med sammenhengende opphold i
observasjonen, med mindre det kan dokumenteres god korrelasjon med vind- eller
bølgefelt for vedkommende stasjon. Det må vurderes om bruk av tidsserie eller
korrelasjonsanalyse kan benyttes for interpolasjon.</p>
<p>Rapport av dønning er det lite av, noe som ikke nødvendigvis betyr at det
er lite dønning i våre farvann. Men det er en vanskelig parameter å observere
på et lite fartøy i åpen sjø. HQC kan bare foretas når et
prognose-/analysefelt av dønning, med tilhørende periode, er lett
tilgjengelig.</p>
<p>Å få frem tidsforløpet av aktuell parameter på en stasjon, sammen med
andre parametere av betydning for denne (eksempelvis vindhastighet og retning,
når aktuell parameter er bølgehøyde), må være et mulig valg i et
visningsverktøy.</p>
<p>Hvis man kjenner vindhastighet og vindretning ved det aktuelle tidspunktet og
i tiden før og det er god korrelasjon mellom vindhastighet og
sjøgang/bølgehøyde for aktuell vindretning, så kan sjøgang/bølgehøyde
interpoleres.</p>
<p>Mistenkelige verdier må enkelt kunne fjernes og eventuelt erstattes med
interpolert verdi. Hvis vind og sjø er vanskelig å vurdere, vil sjøgang ikke
bli interpolert, heller ikke ved kortvarige mangler i observasjonen.</p>
<p>met.no rapporterer de kvalitetskontrollerte maritime data til to sentre
(Hamburg og Bracknell) som følge av en WMO-avtale. Data sendes på et format
IMMT-01. I dette formatet flagges data etter visse regler. Til nå har vi ikke
fulgt dette opp i sin ytterste konsekvens, men vi bør fange dette opp i en ny
applikasjon når KVALOBS muliggjør dette.<br>
<br>
</p>
<h2><a name="5"></a>5. Forslag til forenklinger</h2>
<p>Data fra stasjoner som met.no ikke har ansvar for, korrigeres ikke i HQC.
Dette gjelder bl.a. METAR, utenlandske stasjoner og Vegvesenets stasjoner. Data
kan kontrolleres og flagges hvis systemressursene tillater det, men korrigeres
ikke. Kontrollflaggene for slike parametere kan likevel være nyttig informasjon
for den manuelle kontrollen. Et unntak fra denne hovedregel er SHIP data som
kommer inn fra plattformene på Norsk kontinentalsokkel. Disse målingene tas
på stasjoner som den enkelte operatør er ansvarlig for etter OD's regelverk.
Målingene behandles som om de kom fra met.no sine stasjoner.</p>
<p>For øvrig foreslås forenklinger for de parametrene som er nevnt nedenfor,
innenfor hver parametergruppe. Parameternavnene er hentet fra <a href="http://kvproject/docs/parameters.shtml"> http://kvproject/docs/parameters.shtml</a>.</p>
<p>Lufttrykk<br>
PH (QNH) kontrolleres, men verken korrigeres eller interpoleres - bare flagges.<br>
PB (avlest barometertrykk) kontrolleres ikke.</p>
<p>Temperatur<br>
TNT (minimumstermometerets topp), TXT (maksimumstermometerets topp), TR
(rullebane), TRM, TRN, TRX, TS (snø), TSM, TSN, TSX, TV (veibane), TVM, TVN,
TVX kontrolleres, men verken korrigeres eller interpoleres - bare flagges.<br>
TWM, TWN, TWX (sjøtemperaturer) og TP (barometertemperatur) kontrolleres ikke.</p>
<p>Fuktighet<br>
UH (avlest hygrometerverdi) kontrolleres ikke.</p>
<p>Vind<br>
DD_02, FF_02, FG_10 kontrolleres, men verken korrigeres eller interpoleres -
bare flagges.</p>
<p>Nedbør<br>
RX, RT og SS_24 kontrolleres, men verken korrigeres eller interpoleres - bare
flagges.<br>
RA, RR_03, RR_06, RT_24, SS kontrolleres ikke.</p>
<p>Stråling<br>
QA, QB, QBM, QBN, QBX, QD, QE, QL, QLX, QO, QOX, QR kontrolleres ikke i HQC, kun
gjennom de automatiske kontrollene.</p>
<p>Bølger og dønning<br>
WHMAX, WHM0, WH13, WL, WTHMAX, WTMAX, WTP, WTP2, WTS, WTZ kommer inn til met.no
som E-data. De kontrolleres ikke i HQC, kun gjennom de automatiske kontrollene.</p>
<p>Skyer<br>
HH, HLN, HM kontrolleres ikke.</p>
<p>Øvrige parametere<br>
BI, BT, CI, DI, IIR, IIX, IS, ITR, ITZ, RS, SI, ZI, VMOR, VR, VZ, WA_01, WA_15,
WA_60 kontrolleres ikke.<br>
<br>
</p>
<h2><a name="6"></a>6. Gjenstående arbeid</h2>
<p>HQC-rapporten avsluttes foreløpig her med en oppsummering av hva
arbeidsgruppa mener gjenstår for at dokumentet skal oppfylle punktene i
prosjektdirektivet. Det er fortsatt detaljer som må på plass for at
HQC-systemet skal fungere, og det er visse temaer som bør utvikles videre for
at systemet skal bli effektivt.</p>
     <ol>
      <li>Det må lages en spesifikasjon av kriteriene for feillista og en prosedyre
for selve flaggsettingen i HQC.</li>
      <li>QC-kontrollprosedyren må tilrettelegges slik at det er mulig med manuell
oppstart av automatiske kontroller, både sammenhengende og enkeltvis.
Tidspunktet for QC2-kontrollene må kunne styres manuelt.</li>
      <li>Observasjoner som er gjort utenom godkjent observasjonstidsintervall må
merkes slik at dette blir synlig på kart, tidsseriegrafer og i lister.
Merkingen kan f.eks. kodes slik: 2: Mindre enn 1 time for tidlig/sent, 3: Mer
enn 1 time for tidlig/sent. Mer eksakt informasjon om når observatøren har
observert må være lett tilgjengelig for kontrolløren.</li>
      <li>Oppsamling må merkes slik at dette blir synlig på kart, tidsseriegrafer og
i lister. Merkingen kan f.eks. kodes slik: 5: Ikke fordelt, 6: Fordelt
automatisk, 7: Fordelt manuelt (det siste er et flagg som ev. settes i
HQC-rutinen).</li>
      <li>Manipulering av data i HQC må kunne flagges (se pkt. 6) utover de flaggene
som er beskrevet i dokumentet &quot;Flagging i KVALOBS&quot; (versjon 2.0).
Flaggene kan f.eks. være slik: 0: Ikke kontrollert, 1: Kontrollert. Funnet i
orden, 4: Observasjon utenfor obs.tid. Korrigert, 7: Oppsamling. Fordelt, 8:
Observasjon uten flagg. Korrigert, 9: Observasjon med flagg. Korrigert
(sistnevnte flagg fører til automatisk flaggsetting i tråd med
flaggdokumentet. Jf. pkt. 3 og 4.</li>
      <li>Det er foreløpig uavklart om det skal settes et eget flagg i HQC-rutinen (se
pkt. 5), eller om manipuleringen av dataene skal registreres på annen måte
(prosjektleder mener loggføring er tilstrekkelig). Saken kan ev. tas opp
samtidig med definisjonen av feillista (pkt. 1).</li>
      <li>Det må lages et system for beregning av 12-timersverdier av minimums- og
maksimumstemperatur fra timeverdier på automatstasjonene. Tilsvarende
tilrettelegges gress- og sjøtemperatur. Minuttverdier av nedbør akkumuleres
til timeverdier. Timeverdier og minuttverdier akkumuleres til 12- og 24-timers
nedbørverdier. Markas tilstand konverteres til snødekke. Sjøgangskoden
konverteres til bølgehøyde.</li>
      <li>Det må spesifiseres standardoppsett av datalister til bruk i kontrollen.</li>
      <li>Det må tas høyde for å kunne overstyre flagg pga.
korreksjoner/interpolasjoner når korrekte data kommer inn i ettertid.</li>
      <li>Det må lages en spesifikasjon av tabelloppsettet for en
tidsserieromkontroll (viktigst for nedbør).</li>
      <li>For å lette det manuelle arbeidet med inkonsistens i observasjonene bør en
automatisk korrigeringsrutine for værparametere (inkludert sikt) spesifiseres.
Dette er primært Innholdgruppas ansvar, men har stor betydning for HQC-arbeidet
og er derfor høyt prioritert.</li>
      <li>Det må utvikles automatiske metoder for korrigering av systematiske feil i
historiske data.</li>
      <li>Ansvar og koordinering av langtidslagring av pseudodata må avklares.</li>
      <li>Det må lages en god og lettfattelig brukerveiledning av visningsverktøy og
kontrollrutine.</li>
      <li>Det må tilrettelegges for bruk av eksterne støttedata.</li>
      <li>Arbeidet med klimatologiske metoder er ikke fullført. F.eks. må det
arbeides med å frembringe en oversikt over representative stasjoner ved
forskjellige værtyper ved bruk av romlig kontroll- / interpolasjons-metodikk.</li>
      <li>I følge prosjektdirektivet skal det utvikles rutiner for HQC. Dette
arbeidet er påbegynt, men per i dag mangler bl.a. en beskrivelse av
rutinekontrollen av parametrene nevnt nedenfor.<br>
<br>
      </li>
     </ol>
<p>Lufttrykk<br>
AA, PO, POM, PON, POX, PP, PR</p>
<p>Temperatur<br>
TAN, TAX, TGN, TGX, TJ, TJM.<br>
TD (duggpunktstemperatur), TDM, TDN, TDX kontrolleres sammen med lufttemperatur
og relativ fuktighet.</p>
<p>Fuktighet<br>
UU, UUM, UUN, UUX</p>
<p>Vind<br>
DD, DG, DM, DX, FF, FG, FM, FX</p>
<p>Stråling<br>
OT, OT_24</p>
<p>Skyer<br>
CC, HS, NH, NN, NS, CH, CL, CM, HL</p>
<p>Øvrige parametere<br>
EM, V1-V12, WW, W1, W2, X1WD, X2WD, X3WD, VV<br>
<br>
</p>

    <!--#include file="footer.shtml" -->

</html>
